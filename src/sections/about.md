---
name: 'about'
title: ""
image: "anat2"
---
נעים מאוד, אני ענת, מטפלת רגשית בנוער ומבוגרים.  
M.A מנחת קבוצות בשילוב טבע, הבעה ויצירה.  
אני משלבת כלים מתוך שיטות עבודה שונות כגון: Present Therapy, האקומי, מיינדפולנס (נוכחות) וחשיבה הכרתית (שיטת ימימה).    
מטפלת פרטנית ומדריכה מקצועית למטפלים בקליניקה פרטית בעמק חפר.  
מטפלת בעזרת בעלי חיים AAT.  
רכזת אקדמית ומרצה בתכניות הכשרה שונות. (המרכז האקדמי רופין, המכללה האקדמית אונו, בית איזי שפירא ועוד)  
מזה שנים רבות מתרגלת יוגה ותלמידת ימימה - חשיבה הכרתית.  
העולם האישי והמקצועי שלי מתחבר עם אהבותיי הגדולות: בני אדם וטבע, חי וצומח.  
אני אוהבת לחזור למקום הפשוט, הטבעי ומזמינה במפגש לחקירה פנימית רכה ועדינה, תוך תשומת לב ונוכחות לרגע הזה.  
בטיפול אנו יוצאים ביחד לדרך משותפת, עם עיניים טובות ובתוך מרחב בטוח, שתעזור למטופל למצוא את הכוחות שבו ולחוות את עצמו באופן בריא ומיטיב.

#### תחומי טיפול
משברי חיים, חרדה, חרדה חברתית, טיפול במתבגרים, טיפול דינאמי ממוקד, טיפול קבוצתי, טיפול אונליין, מיומנויות חברתיות, הפרעות קשב וריכוז, לקויות למידה, העצמה אישית, הדרכת הורים.

#### עבודה בטבע
אני מאמינה בכוחם המרפא של הטבע ובעלי החיים ובכוחו של חיבור וקשר אנושי מיטיב ומרחב בטוח על מנת לאפשר גדילה והתפתחות.  
בשנים האחרונות אנו עדים להתרחקותו של האדם מהטבע. עקב כך התפתחו שיטות טיפול שונות הנעזרות בטבע כמשאב. הטיפול בטבע הנו טיפול ממוקד חוויה אשר מזמין אותנו לנוכחות מתמדת בתוך הסביבה המשתנה עם עונות השנה. השהות בטבע מעוררת את החושים ומגבירה את החיות והחיוניות.
